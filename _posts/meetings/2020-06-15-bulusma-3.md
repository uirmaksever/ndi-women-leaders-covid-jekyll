---
title: Buluşma 3
layout: post
post-order: 3
author: sal
categories:
  - Bulusma
image: assets/images/meeting_visuals/3.png
excerpt: "Buluşma 3'e dair gündem, okumalar ve bilgi notu."
toc: true
permalink: "/bulusma-3/"
---
# Gündem
<table class="table table-bordered">
	<thead>
	  <tr>
	    <th><strong>Saat</strong></th>
	    <th><strong>Gündem konusu</strong></th>
	  </tr>
	</thead>
	<tbody>
	  <tr>
	    <td>15.00 - 15.30</td>
	    <td>
	    	<strong>Karşılama:</strong> Sonay Kanber, NDI Türkiye Kıdemli Program Yöneticisi<br>
	    	<strong>Açılış Sunumu:</strong> Ece Öztan, NDI Program Danışmanı<br>Kadınların kriz dönemine liderlik etmek için ihtiyaç duyduğu beceriler üzerine<br>
	    	<strong>Açılış Konuşması ve Soru &amp; Cevap:</strong> Souad Abderrahim, Tunus Şehri Belediye Başkanı, Tunus<br>
	    	<strong>Açılış Konuşması:</strong> Marriët Mittendorff, Heumen Belediye Başkanı, Hollanda</td>
	  </tr>
	  <tr>
	    <td>15.30 - 15.50</td>
	    <td><strong>Panel Konuşmacısı:</strong> Türkan Eşli, Adana Büyükşehir Belediyesi Genel Sekreter Yardımcısı<br><strong>Panel Konuşmacısı:</strong> Nurhan YAPICI ÖZEL, Samsun Ladik Belediye Başkanı</td>
	  </tr>
	  <tr>
	    <td>15.50 - 16.00</td>
	    <td>Soru &amp; Cevap</td>
	  </tr>
	  <tr>
	    <td>16.00- 16.05</td>
	    <td>Ara</td>
	  </tr>
	  <tr>
	    <td>16.05-17.05</td>
	    <td>Kriz Yönetimi ve İletişimi Eğitimi - Yasemin Bektaş</td>
	  </tr>
	  <tr>
	    <td>17.05-17.15</td>
	    <td>Eylem Planı Bilgilendirmesi &amp; Kapanış</td>
	  </tr>
	</tbody>
</table>

# Bilgi Notu: Kadın Liderler mi Farklı -Kadın- Deneyimlerine Açık Siyaset mi?
> Ece Öztan, Dr.
> NDI Program Danışmanı

Krizler karşısında dayanıklı olmak, aramızdaki en savunmasız ve kırılgan kesimlerin güçlenmesinden geçmektedir. Daha adil ve dayanıklı toplumlar için bu nedenle toplumsal cinsiyet perspektifine ihtiyacımız var. Çünkü aslında COVID-19 pandemisinde toplumsal cinsiyet lensleri ile liderlik, virüsün orantısız olarak daha olumsuz olarak etkilediği kesişen kimlikleri kapsayan bir bakış açısı sunmaktadır. Yerel Kadın Liderler COVID-19’a Karşı Güçlerini Birleştiriyor başlıklı buluşmalarımızın ilk ikisinde, neden toplumsal cinsiyeti merkeze almanın gerekli olduğu üzerinde durduk. Bu buluşmamızda krizle mücadelede, toplumsal cinsiyet bakışı içeren bir liderlik için neler gerektiği üzerinde duracağız. Bu nedenle aslında “kadın liderliğini” öne çıkarma nedenimiz bu bakış açısıyla yakından ilgili. Adlandırmalarımız değişebilir: Kimimiz buna kadın liderliği, kimimiz kapsayıcı liderlik, kimimiz toplumsal cinsiyeti merkeze alan liderlik kimimiz ise feminist liderlik olarak tanımlayabilir. Ama aslında tanımladığımız bu liderliğin hedefleri ortak: İYİLEŞMEK ve her zaman olduğundan daha fazla eşitlik, dayanıklılık, güçlenme, kapsayıcılık ve adalet. 

Şimdi gelelim bu oturumuzu açan soruya: Kriz süreçlerinde neden kadın liderliği önemli? Bu soruyu daha da genişletmek mümkün: Neden daha kapsayıcı, daha dayanıklı daha eşit ve adil politikalar için kadınların liderliği gereklidir? Evet; iddialı, öyle değil mi? Peki bu soru ile kadınların “doğal olarak” daha sorun çözücü, kriz yönetici ve kapsayıcı olduklarını mı ifade ediyoruz? Hayır. Aslında başka ve yeni liderlik tarzlarına açık toplumların hep daha fazla kadının lider olmasına hem de yenilikçi yatay ve kapsayıcı liderlik biçimlerine yol açtığını söylüyoruz. Yani bu anlamda kadın olmak tek başına yenilikçi liderliğe yol açan bir sebep değil, toplumsal cinsiyet eşitliği ve kapsayıcılık yenilikçi kadın liderlerin ortaya çıkışının zemini. Yani burada sözünü ettiğimiz anlamda kadın liderliği bir sebep değil bir sonuç. Helen Lewis bunu şu şekilde ifade ediyor: “Kadın liderler başarılı bir siyasi yönetimin illa ki nedeni değil, onun semptomudur.” [^1]

Gerçekten de, Covid-19 pandemisinin öne çıkan ve tartışılan yanlarından biri de kadınların liderlik ettiği ülkelerin başarıları oldu. Yeni Zelanda’da Jacinda Ardern, Danimarka’da , Finlandiya’da Sanna Marin, Almanya’da Angela Merkel, Norveç’te Erna Solberg, İzlanda’da Katrín Jakobsdóttir,  ve Tayvan’da Tsai Ing-Wen bu süreçte başarılı kriz yönetimleri ile öne çıktı. Otokrat ve riskleri başlangıçta ciddiye almayan hepsi erkek liderlerin tam tersi davranan liderlerdi  bu saydıklarımız. Ulusal örneklerin yanı sıra yerel yönetimlerde de bazı kadın liderler COVID-19 mücadelesindeki başarıları ile adını duyurdu. Örneğin  _Glamour_ dergisi, ABD’nin ulusal düzeyde başarısızlıklara rağmen, yerelde başarılı COVID-19 mücadele politikaları ile öne çıkan 5 belediye başkanı ile konuya ilişkin  röportajlar yayımladı.[^2] Atlanta’da  Lance Bottoms, San Francisco’da Londan Breed, Chicago’da Lori Lightfoot, Grand Rapids’de Rosalynn Bliss ve Wisconsin, Madison’da Satya Rhodes-Conway belediye başkanı olarak öne çıkan kadın liderler. Hırvatistan, Filipinler, İsveç, Kanada, İzlanda, İspanya, Ukrayna, Norveç, Danimarka ve Fransa gibi ülkelerden de yerelden çok sayıda başarılı örnek ver.  

COVID-19 ile mücadelede ulusal düzeyde başarılı olan ülkelere baktığımızda, bu liderlerin cinsiyetleri dışında bir özelliklerinin de hemen hemen hepsinin Dünya Ekonomik Forumu, Küresel Cinsiyet Eşitliği Endeksine göre kadın-erkek arasında uçurumun en az olduğu ülkeleri yönetmeleridir. Bir başka ifade ile toplumsal cinsiyet eşitliği bakımından iyi konumdaki ülkelerin kadın liderleri COVID-19 pandemisi ile mücadelede öne çıkmaktadır. İzlanda, Norveç ve Finlandiya 2020 Küresel Cinsiyet Uçurumu Raporu’nda uçurumun en az olduğu ilk üç ülkedir. 4. Sırada İsveç, 6. Sırada Yeni Zelanda yer almaktadır[^3]. 

Avrupa Hastalık Önleme ve Kontrol Merkezi’nin bu konu ile ilgili olarak yayımladığı bir tablo çarpıcı: 11 Mayıs tarihine kadar en az ölümün, en az ölümlü gün sayısının olduğu ve günlük ölüm sayısı zirvesine ilişkin sayıların en düşük olduğu ülkeler kadınlarca yönetilen ülkeler. Kuşkusuz bu bir korelasyon. Verinin yer aldığı yazıda bunun bir nedensellik olmadığına vurgu yapılıyor.[^4] Çok yerinde bir vurgulama. Burada biyolojik cinsiyetin ötesinde, farklı liderlik için alan açılması ve toplumsal cinsiyet bakışı ve çok çeşitli kadın deneyimlerinin siyasal sistemde yer bulmasının önemi büyük. 

![Graph of covid deaths until May 11, 2020. Total deaths, days with deaths, peak in daily deaths](/assets/images/bulusma3-image1.png "11 Mayıs 2020'ye kadar covid ölümleri grafiği.")

Kadınların başarısı, XX kromozomları nedeniyle iyi liderlik özelliklerine sahip olduklarını değil, yönetime farklı perspektif ve deneyimleri de getirebildikleri dahası, siyasal sistemlerin farklı liderlik tarzlarına açık olduğu ortamlarda sorumluluk aldıklarında yapabileceklerini göstermesi bakımından önemlidir. Özel sektörde kapsayıcı ekip ve yönetimlerin başarısı uzun bir süredir konuşuluyor. Çalışmalar toplumsal cinsiyet çeşitliliğini içeren ekiplerin %73 oranında daha iyi kararlar aldıklarını gösteriyor. Kuşkusuz yaş ve etnik köken çeşitliliğini de eklediğimizde bu oranlar daha da yükseliyor[^5]. 

Peki o zaman burada kadın liderliği derken, biyolojik olarak kadın olmanın ötesinde neden söz ediyoruz?  Başarılı kadın liderlerin krizin yönetiminde öne çıkan başlıca özellikleri şunlar:

*   Riskleri titizlikle ciddiye almak ve önleyici tedbirlere odaklanmak
*   Önceden ve erken hareket etmek
*   Kısa vadeli ekonomik çıkarlar yerine, uzun vadeli sosyal refaha odaklanmak
*   Kolektif sağduyuya güven
*   Şeffaflık ve samimiyet
*   Çok farklı kesimlerle doğrudan iletişim
*   Görünmez olanı görünür kılma
*   Katılımcılık
*   Bilimsel verileri titizlikle takip ve bilim kurullarına tanınan alan
*   Teknolojik yenilikler ve dijital iletişim araçlarını kullanma becerisi
*   Muhalifler ve farklı düşünenlerle birlikte çalışma becerisi
*   Kararlılık ve cesaret
*   Alçakgönüllülük (kibir ve aşırı kendine güvenden uzak bir siyaset)
*   Empati, merhamet ve başkalarını dinleme özelliklerinin ön plana çıkması

Peki bu özellikler kadınlara özgü müdür? Elbette ki hayır. Kadınların liderliğinin kriz dönemleri için neden önemli olduğuna ilişkin soru, içerisinde kadınların erkeklerde var olmayan bazı “özsel” niteliklere sahip olduğunu kabul etmek anlamına gelmez. Tam tersine toplumsal cinsiyet eşitliği, kadınlarla erkekler ve hatta kadınlıklarla erkekliklerin birbiri ile nasıl ilişkili olarak kurulduğu düşüncesine dayanır. Burada kadınların liderliğine olan ihtiyacın kriz dönemlerinde zirve yapmasının nedeni, kadınların görünmez olanı görünür kılmaya; bakım, yaşamın devamı gibi alanlara odaklanan tarihsel deneyimlerinden kaynaklanır. Bu nedenle aslında özellikle kriz dönemlerinde yaşamımızın niteliğine ilişkin temel alanlar tehdit altında olduğunda, kadınların ani ve yapıcı müdahaleleri çok önemli hale gelebilmektedir. Örneğin çevresel bazı felaketler karşısında kadınların hızla politikleşmesi veyahut barış hareketlerinde kadınların katkısı gibi örnekler de bununla ilgilidir. Kadınlar erkeklerden mutlak olarak farklı oldukları için değil, farklı alanlarda hassasiyet ve deneyim biriktirdikleri ve bu görünmez kılınan deneyim alanlarının, kriz dönemlerinde hayati olması dolayısıyla kriz yönetiminde çok daha başarılı liderlik örnekleri sunmaktadırlar. Bu nedenle COVID-19 pandemisi ile mücadele için geliştirilen politikalar politikalara kadınların eşit katılımının sağlanması ve kadın liderliğinin olanaklarından yararlanması, kriz sonrası dönemlerin daha dayanıklı, adil mekanizmalarının yaratılması açısından da büyük bir önem taşımaktadır. 

# Ön Okumalar

<table class="table table-bordered">
<thead>
  <tr>
    <th>Pandemide Feminist Liderlik Ne Anlama Gelir? <br><a href="https://medium.com/@leila_billing/what-does-feminist-leadership-look-like-in-a-pandemic-35b2ee0eb994">https://medium.com/@leila_billing/what-does-feminist-leadership-look-like-in-a-pandemic-35b2ee0eb994</a></th>
    <th></th>
  </tr>
</thead>
<tbody>
  <tr>
    <td>Toplumsal cinsiyet perspektifini merkeze alan bir liderlik, kriz dönemlerine şu şekilde bakar: Aramızdaki en kırılgan grubun gücü ölçüsünde güçlü, onun iyi olma derecesinde iyiyiz”. Bu bakış yalnızca kriz dönemlerinde değil, kapsayıcı bir politika için çok temel bir perspektiftir. </td>
    <td></td>
  </tr>
</tbody>
</table>

<table class="table table-bordered">
<thead>
  <tr>
    <th>Nuray Özbay, What diversity, equity, and inclusion lessons has the coronavirus pandemic taught us? (İngilizce) <a href="https://ascend.women-in-technology.com/news/283159">https://ascend.women-in-technology.com/news/283159</a></th>
  </tr>
</thead>
<tbody>
  <tr>
    <td></td>
  </tr>
</tbody>
</table>

<table class="table table-bordered">
<thead>
  <tr>
    <th>Forbes kadın liderlere dikkat çekti... Kadınlar salgını daha mı iyi yönetti?<br><a href="https://www.hurriyet.com.tr/dunya/forbes-kadin-liderlere-dikkat-cekti-kadinlar-salgini-daha-mi-iyi-yonetti-41494741">https://www.hurriyet.com.tr/dunya/forbes-kadin-liderlere-dikkat-cekti-kadinlar-salgini-daha-mi-iyi-yonetti-41494741</a></th>
  </tr>
</thead>
<tbody>
  <tr>
    <td>“Forbes’in haberinde, kadın liderlerin 4 özelliğinin altı çiziliyor; Dürüstlük, kararlılık, teknoloji ve sevgi… Haber kadın liderlerin empati ve bakım yeteneklerinin güçlü olduğuna vurgu yaparak, sabırlı bir şekilde vatandaşları sakinleştirebildikleri yorumuyla sonlanıyor.”</td>
  </tr>
</tbody>
</table>

<table class="table table-bordered">
<thead>
  <tr>
    <th>Louise Champoux-Paillé ve Anne-Marie Croteau, “Kadın Liderler Neden Coronavirus Pandemisinde Mükemmelleşiyor?”<br><a href="https://tr.innerself.com/content/social/democracy/23045-why-women-leaders-are-excelling-during-the-coronavirus-pandemic.html">https://tr.innerself.com/content/social/democracy/23045-why-women-leaders-are-excelling-during-the-coronavirus-pandemic.html</a>
    	<a href="https://theconversation.com/why-women-leaders-are-excelling-during-the-coronavirus-pandemic-138098">İngilizce Makale</a></th>
  </tr>
</thead>
<tbody>
  <tr>
    <td>“Kadınların erkeklerden daha iyi liderler olduğu sonucuna varmak kolay olurdu. Bununla birlikte, akademik eğitimimiz ve sertifikalı şirket yöneticileri olarak deneyimlerimiz, bunun aşırı basit bir karar olacağını ve aslında bundan daha karmaşık olduğunu söylüyor.<br>Bakış açımızı genişletelim. Kadınların önderlik ettiği ülkeler pandemi kadın oldukları için değil, kadınların seçilmesinin, tüm sektörlerde birçok güç pozisyonunda kadınların daha fazla var olduğu toplumların bir yansıması olması nedeniyle daha etkili bir şekilde yönetiyorsa ne olacak?”</td>
  </tr>
</tbody>
</table>


<table class="table table-bordered">
<thead>
  <tr>
    <th>Corona salgını, kadın liderlerin kriz yönetiminde daha iyi olduğunu mu gösteriyor?<br><a href="https://indigodergisi.com/2020/04/corona-salgini-kadin-liderlerin-kriz-yonetiminde-daha-iyi-oldugunu-mu-gosteriyor/">https://indigodergisi.com/2020/04/corona-salgini-kadin-liderlerin-kriz-yonetiminde-daha-iyi-oldugunu-mu-gosteriyor/</a></th>
  </tr>
</thead>
<tbody>
  <tr>
    <td>Köşe yazarı Werleman, “Yeni Zelanda ve Almanya krizde kadın liderler daha az siyasi, daha kararlı, daha çok uzmanlardan fikir almaya açık ve kriz anlarında daha sakin olduğu için mi diğer ülkelerden daha iyi performans gösteriyor?” diye sordu.<br>Werleman’ın aktardığına göre 2019’da Harvard Business review tarafından yapılan bir araştırmada kadınlar, “İyi liderleri kötülerden ayıran 19 kriterin” 17’sinde erkeklerden daha yüksek puan aldı.</td>
  </tr>
</tbody>
</table>

<table class="table table-bordered">
<thead>
  <tr>
    <th>Norveç başbakanından çocuklara özel basın toplantısı<br><a href="https://www.egitimpedia.com/norvec-basbakanindan-cocuklara-ozel-basin-toplantisi-korkmaniz-cok-normal/">https://www.egitimpedia.com/norvec-basbakanindan-cocuklara-ozel-basin-toplantisi-korkmaniz-cok-normal/</a></th>
  </tr>
</thead>
<tbody>
  <tr>
    <td>“Norveç Başbakanı Erna Solberg, koronavirüs hakkında sadece çocuklara yönelik bir basın toplantısı düzenleyerek ülke çapındaki endişeli çocukların korkularını gidermek amacıyla onların sorularını yanıtladı: ‘Aynı anda bu kadar çok şey olunca korkmanız çok normal.’ </td>
  </tr>
</tbody>
</table>

<table class="table table-bordered">
<thead>
  <tr>
    <th>Helen Lewis, Pandemi Güçlü Adamların Zayıflığını Ortaya Çıkardı, <a href="https://www.catlakzemin.com/pandemi-guclu-adamlarin-zayifligini-ortaya-cikardi/">https://www.catlakzemin.com/pandemi-guclu-adamlarin-zayifligini-ortaya-cikardi/</a></th>
  </tr>
</thead>
<tbody>
  <tr>
    <td>“Liderleri kadın olan ülkelerin bu krizde neden daha iyi performans gösterdiklerine dair potansiyel açıklamaların sonuncusu, en düşündürücü olanı. NYU sosyoloji profesörü Kathleen Gerson’ın The Guardian’da ifade ettiği gibi,  “hükümete destek ve güvenin olduğu siyasi bir kültürde” kadınlar daha kolay güç kazanırlar. Öyleyse eski cinsiyetçi senaryoyu tekrar çevirmeyelim. Erkeklerin doğal olarak liderliğe daha uygun olduğunu öne süren ve yüzlerce yıldır egemen olan dogmanın bugünden yarına değiştiğini iddia edemeyiz. Kadın liderler daha iyi yönetimin nedeni değildir. Onlar bunun bir belirtisidirler.”<br></td>
  </tr>
</tbody>
</table>

<table class="table table-bordered">
<thead>
  <tr>
    <th>Aydın Cıngı, Pandemi Sürecinde Otokrat Erkekler ve Demokrat Kadınlar<br><a href="http://www.sosyaldemokratdergi.org/aydin-cingi-pandemi-sureci-otokrat-erkekler-ve-demokrat-kadinlar/">http://www.sosyaldemokratdergi.org/aydin-cingi-pandemi-sureci-otokrat-erkekler-ve-demokrat-kadinlar/</a></th>
  </tr>
</thead>
<tbody>
  <tr>
    <td>“...bu demokrat kadınların, hepsinin de birbirlerine benzer biçimde, pandemi olasılığı belirdiğinde erken davranmış; toplum içinde dayanışma ve işbirliği kavramlarını öne çıkarmış; ekonomik süreçleri bir yana bırakıp sağlığa öncelik tanımış oldukları gerçeği ortadadır. Özetlersek, bu akıllı kadınlar tarafından yönetilen ülkelerin, umursamaz otokratların yönetimindeki ülkelere oranla pandemi sürecinden daha az zararla çıkıyor olmalarının esas nedeni, onların, bu ikinciler ne yapıyorsa yapmamaları ve ne yapmıyorsa yapmalarıdır. “</td>
  </tr>
</tbody>
</table>

<table class="table table-bordered">
<thead>
  <tr>
    <th><i class="fa fa-volume-up"></i> Podcast: <a href="https://www.spreaker.com/episode/30212104?utm_medium=widget&utm_term=episode_title&utm_source=user%3A11542084">Başka bir yönetim mümkün: Yeni Zelanda Başbakanı Jacinda Ardern ve kadın liderler</a>.<br><a href="https://www.kisadalga.net/baska-bir-yonetim-mumkun-yeni-zelanda-basbakani-jacinda-ardern-ve-kadin-liderler/">https://www.kisadalga.net/baska-bir-yonetim-mumkun-yeni-zelanda-basbakani-jacinda-ardern-ve-kadin-liderler/</a></th>
  </tr>
</thead>
<tbody>
  <tr>
    <td>Dış Politikada Kadınlar girişiminin Kısa Dalga Podcast’te yayımladığı bu söyleşide Jacinda Arden’in liderlik özellikleri ve kriz dönemlerinde öne çıkan etkili liderlik özellikleri konuşuluyor. </td>
  </tr>
</tbody>
</table>

<!-- Footnotes themselves at the bottom. -->
# Dipnotlar

[^1]:
     Lewis, Helen, “**The Pandemic Has Revealed the Weakness of Strongmen**”, Atlantic, 6 Mayıs, 2020.  **[https://www.theatlantic.com/international/archive/2020/05/new-zealand-germany-women-leadership-strongmen-coronavirus/611161/](https://www.theatlantic.com/international/archive/2020/05/new-zealand-germany-women-leadership-strongmen-coronavirus/611161/)<span style="text-decoration:underline;">  </span>**Helen Lewis’in yazısının Türkçesi için bkz. **[https://www.catlakzemin.com/pandemi-guclu-adamlarin-zayifligini-ortaya-cikardi/](https://www.catlakzemin.com/pandemi-guclu-adamlarin-zayifligini-ortaya-cikardi/)**

[^2]:
     [https://www.glamour.com/story/women-mayors-leading-the-coronavirus-response](https://www.glamour.com/story/women-mayors-leading-the-coronavirus-response)

[^3]:
     World Economic Forum, Global Gender Gap Report 2020, Bkz. S. 9. [http://www3.weforum.org/docs/WEF_GGGR_2020.pdf](http://www3.weforum.org/docs/WEF_GGGR_2020.pdf)

[^4]:
     [Lorenzo Fioramonti, Luca Coscieme and Katherine Trebeck](https://www.socialeurope.eu/author/lorenzo-fioramonti-luca-coscieme-and-katherine-tre), “Women in power: it’s a matter of life and death“, Social Europe,  on 1st June 2020,  [https://www.socialeurope.eu/women-in-power-its-a-matter-of-life-and-death](https://www.socialeurope.eu/women-in-power-its-a-matter-of-life-and-death)

[^5]:
     [https://www.bloomberg.com/company/stories/new-research-diversity-inclusion-better-decision-making-work/](https://www.bloomberg.com/company/stories/new-research-diversity-inclusion-better-decision-making-work/)