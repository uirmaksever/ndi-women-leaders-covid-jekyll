---
title: Buluşma 2
layout: post
post-order: 2
author: sal
categories:
  - Bulusma
image: assets/images/meeting_visuals/2.png
excerpt: "Buluşma 2'ye dair gündem, okumalar ve bilgi notu."
toc: true
permalink: "/bulusma-2/"
---
# Gündem
<table class="table table-bordered">
  <thead>
    <tr>
      <th style="width: 10rem;">Saat</th>
      <th>Gündem Konusu</th>
    </tr>
  </thead>
  <tbody>
	  <tr>
	    <td>15.00 - 15.20</td>
	    <td><strong>Karşılama:</strong> Sonay Kanber, NDI Türkiye Kıdemli Program Yöneticisi<br>
    	<strong>Moderasyon:</strong> Selin Peker, NDI Türkiye Kıdemli Program Sorumlusu<br>
    	<strong>Açılış Konuşması:</strong> Berivan Aymaz, Eyalet Milletvekili, Kuzey Ren Vestfalya, Almanya<br>
    	<strong>Açılış Konuşması:</strong> Ellen Nauta, Hof Van Twente Belediye Başkanı, Hollanda</td>
	  </tr>
	  <tr>
	    <td>15.20 - 15.45</td>
	    <td><strong>Birinci toplantının çıktıları ve ikinci toplantıya giriş:</strong> Erkek ve kadın meslektaşlarınıza ve çevrenizde iletişim kurduğunuz kişilere yöneltilen soruların tartışılması<br>
    	<strong>Anket Çalışması:</strong> Potansiyel eylemler/çözümler ile ilgili düşünceleri bir araya getirmek amacıyla oluşturulmuş kısa bir anket çalışması<br>
    	<strong>Sunuş:</strong> Ece Öztan, NDI Program Danışmanı<br>
    	<em>Yerel yönetimlerin COVID-19’un kadınlar üzerindeki olumsuz etkilerini azaltmak için alabilecekleri önlemlere ilişkin çerçeve sunuş</em></td>
	  </tr>
	  <tr>
	    <td>15.45 - 15.55</td>
	    <td>Ara</td>
	  </tr>
	  <tr>
	    <td>15.55 - 16.15</td>
	    <td><strong>Panel:</strong> <em>Yerel yönetimler COVID-19’un kadınlar üzerindeki olumsuz etkilerine karşı neler yapabilir?</em><br>
    	<strong>Panel Konuşması:</strong> Nuray Özbay, BM Kadın Birimi San Francisco Ofisi<br>
    	<strong>Panel Konuşması:</strong> Zelal Yalçın, İBB Sosyal Hizmetler Koordinatörü<br>
    	<strong>Panel Konuşması:</strong> Zeynep Güneş Akgün, Eskişehir Mihalgazi Belediye Başkanı</td>
	  </tr>
	  <tr>
	    <td>16.15 - 16.35</td>
	    <td>Soru &amp; Cevap</td>
	  </tr>
	  <tr>
	    <td>16.35 - 16.50</td>
	    <td><strong>Grup Çalışması:</strong> Beyin fırtınası ve anket çıktılarının oylaması</td>
	  </tr>
	  <tr>
	    <td>16.50 - 17.00</td>
	    <td>Kapanış</td>
	  </tr>
  </tbody>
</table>

# Sunum

Buluşma 2 için sunumu aşağıdaki linkte bulabilirsiniz.

<a href="https://docs.google.com/presentation/d/1mFwOOsbKX3kXVqUh4sDVWTyOo8y2dooxI5t7WbNKeR0/edit?usp=sharing">Buluşma 2 Sunumu</a>


# Bilgi Notu

BM’nin COVID-19’un kadınlar üzerindeki etkilerini analiz ettiği raporunda pandemi krizinin yalnızca sağlık sistemini değil; dünya sistemini, toplumsal alanın bütününü, hak ve özgürlük alanlarını derinden etkileyeceğine işaret edilmektedir. Bu nedenle de COVID-19 ile mücadele kapsamında alınacak önlemlerin yalnızca pandeminin kontrol altına alınmasına ilişkin önlemleri değil, uzun vadede daha adil, daha dirençli ve daha eşitlikçi toplumları hedeflemesi gerektiği vurgulanmaktadır. Yani yalnızca pandeminin kadınlar ve genç kızlar üzerindeki orantısız etkilerini önlemek açısından değil; oğlanların ve erkeklerin de geleceği açısından da toplumsal cinsiyeti merkeze alan önlemler çok kritik görülmektedir. Çünkü bu önlemler toplumların iyileşmesi, kendini toparlamasının da omurgası olacaklardır. BM bunu önceden kavrayan buna uygun olarak geliştirilen politikalar ile çok daha etkili sonuçların elde edileceğinin altını çizmektedir. Bu etkili sonuçlar için şu üç alanda öncelik belirlemiştir BM[^1]: 

1. **COVID-19 ile ilgili tüm plan ve karar alma süreçlerinde kadınların eşit katılımını garanti edin.**
Ekonomik planlamadan, acil önlemlere tüm sektörlerdeki kanıtlar göstermektedir ki kadınları içermeyen, kadınları karar alma sürecine katmayan,  ve kadınlara danışılmadan hazırlanan politikalar daha az etkili hatta zarar verici sonuçlar doğurmaktadır. Tek tek kadınlardan öte kadınların örgütlenmeleri desteklenmeli ve teşvik edilmelidir. 
2. **Bakım ekonomisi, ücretli ve ücretsiz bakım emeğine işaret ederek** eşitlik için dönüştürücü bir değişimi hedefle. Öğretmenlerden hemşirelere formel ekonomideki bakım işleri diğer sektörlere oranla hak ettiğinden daha az oranla karşılığı ödenen işlerdir. Hanelerde kadınların büyük oranda üstlendiği bakım işleri karşılıksız ve görünmez kalmaktadır. Gündelik hayatın devamı ve ekonomi için hepsi kurucu nitelikte olmakla birlikte toplumsal cinsiyet olmuş normlar ve eşitsizliklerle bezelidir.

3. COVID-19’un sosyo-ekonomik etkilerine işaret edecek **tüm çabalarda kadınların ve genç kızları hedefleyin**. Mali teşvik paketlerinden sosyal yardım programlarının tasarlanmasına kadar toplumsal cinsiyet lenslerini kullanmak daha büyük bir eşitlik, fırsatlar ve sosyal korumanın gerçekleştirilmesi için önemli olacaktır. 

Bu öncelikler, BM Genel Sekreterliği’nin İnsan Hakları ile ilgili çağrısının da ortak bileşenleridir. Bu önlemler pandemi ile mücadelede hayati olarak görülmektedir. 

## 1. Toplumsal Cinsiyete Dayalı Şiddet
BM raporunda pandemi döneminde kadına yönelik şiddetle mücadelenin COVID-19 mücadele politikasının ana hatlarından biri olması gerektiği vurgulanıyor. Ulusal düzeyde COVID-19 politikasının, adalet ve hukukun üstünlüğünün karantina ve kriz önlemleri ile askıya alınamayacağına ilişkin spesifik bir iletişimi içermesi önemlidir. Bu çerçevede toplumsal cinsiyete dayalı şiddetin önlenmesine yönelik stratejilerin adalet ve güvenlik ile ilgili operasyonel alanlara entegre edilmesi gerekmektedir. Raporda bu alandaki temel öneriler olarak şunlar yer alıyor:  

*   Sığınakların zorunlu hizmetler alanında sayılması, sığınaklara ve bu alanda ön planda mücadele eden destek sağlayan sivil toplum kuruluşlarına ayrılan kaynakların arttırılması 
*   Sosyal izolasyon koşullarında herkes için erişilebilirlik konusunun gözetilerek, oteller, eğitim kurumları, yurtlar gibi alanlarından kullanılması gibi önlemleri düşünerek, sığınakların kapasitesinin artırılması
*   Şiddet uygulayan faillerin haberi olmasını engelleyecek biçimde örneğin marketler ve eczaneler gibi alanlarda kadınların bildirim ve şikâyette bulunabilecekler güvenli alanlar yaratılması. 
*   Online hat ve hizmetlerin kapasitesi arttırılması ve yüz yüze hizmetler buralara yönlendirilmesi
*   Evdeki erkekleri hedefleyen savunuculuk ve farkındalık kampanyaları yapılması

Peki COVID-19 politikaları kapsamında toplumsal cinsiyet temelli şiddet ile mücadelede ne tür iyi örnek ve uygulamalar var? İki krizin üst üste bindiği bir ortamda bu alanda etkili adımların atılması ve süreklilik kazanması gerekiyor. 

Bu alana fon tahsisinden, sığınak temini ve sığınaklarla ilgili düzenlemelere, koruma mekanizmalarının işleyişini sağlamak ve pandemi krizinin yarattığı koşullara uygun hale getirmekten, kriz iletişimine farklı başlıklar altında yapılabilecek çok şey var. Bu konuda bazı örnekleri derledik:

Öncelikle bu konuya özel fon tahsisi çok önemli. Pek çok hükümet ve yerel yönetim pandemi krizi ile daha da artan kadına yönelik şiddetle mücadele için fon ayırdı.  Kanada hükümeti cinsel ve toplumsal cinsiyet temelli şiddetle mücadeleye 50 milyon dolarlık bir fon tahsis etti. Avustralya pandemi ile tırmanışa geçen şiddeti önlemek ve şiddete maruz kalan kadınları desteklemek için 92 milyon dolarlık bir paket oluşturdu. Meksika’da ulusal sığınaklar ağı için 405 milyon Meksika pesosu ayırmayı gündeme taşıdı. Almanya, Fransa ve İngiltere’de de şiddet gören kadınlara özellikli olarak ekonomik destek ve hizmet sunumu koordinasyonu yapılacak.


Bu dönemde sığınakların temel hizmetlerden kabul edilmesi ve karantina önlenmelerinde açık kalmalarının sağlanması, kapasitelerinin arttırılması ve krize özel çözümler oluşturulması da bir diğer politika alanı. Quebec ve Ontario’da bulunan sığınma evleri temel hizmetler arasında yer alıyor ve izolasyon döneminde de Kanada’daki tüm sığınakların açık kalacağı duyuruldu. Fransa kadınların kriz döneminde kalabilmeleri için 20.000 gecelik otel rezervasyonuna bütçe ayırdı. Birçok ülke alternatif konaklama yerleri araştırıyorlar.

Şiddetin raporlanması ve şiddeti önleme mekanizmalarının kriz süresince işleyişini kolaylaştıran önlemler alınması da bir diğer önemli politika aracı olarak öne çıkıyor. Pandemi döneminde mekânsal sıkışma ve eve kapanma nedeniyle pek çok kadının arama yapmak veya online destek almak yoluna gitmenin dahi güç bir hale gelmesi nedeni ile şiddeti açığa çıkarmak güç hale geldi. Bu nedenle İspanya’da devreye sokulan ve “Maske-19” parolası ile işleyen uyarı ve raporlama sistemi bir iyi uygulama olarak öne çıkıyor. Sistemin işleyişi çok basit: Şiddet gören ve istismarcısıyla aynı evde kalan kadınlar, eczanelere gittiklerinde “maske-19” kodunu kullanarak şiddete uğradığını bildirebiliyor. Eczaneye giderek “maske 19” isteyen olduğunda eczacı doğrudan yardım hattını arıyor. Bu yöntem Arjantin, Fransa ve Birleşik Krallık gibi ülkelerde de devreye sokuldu. Fransa’da bakkallar da bu parolalı uygulamanın bir parçası. İngiltere’de şiddet gören kadınlar süpermarket ve eczanelere gittiklerinde bir kod aracılığıyla şiddeti bildirebiliyor ve destek isteyebiliyor. Şiddeti önlemeye ilişkin mekanizmayı bu yolla çalıştırabiliyor. 

Bunun yanı sıra Fransa’da süpermarketlerde kadınlar için, ülke genelinde sayısı 200’ü aşan başvuru/danışma noktaları oluşturuldu. Birleşik Krallık’ta Cumbria’da postacılar ve kargo çalışanları istismar belirtilerini de raporlamak için görevlendirildi. Ayrıca Vodafone Vakfı’nın projesi olan ‘Parlak Gökyüzü’ (Bright Sky) adlı uygulaması ile kadınlara şiddet durumunda destek sağlanıyor. Bu uygulama telefonda gizli hale getirilebiliyor. Ayrıca yine Birleşik Krallık’ta göçmen kadınlar için “sessiz tuşlama” (silent touch) uygulaması ile destek hattında tuşa basarak, konuşmadan yardım istemek mümkün. 

Ayrıca bazı ülkelerde yargı süreçlerini hızlandırmak için önlemler alındı. Örneğin Arjantin’de ayrıca koruma talep etmiş olan kadınların koruma sürelerinin 60 gün daha uzatılıyor.  Kolombiya’da hukuki ve psikososyal hizmetlerin yanı sıra polise ve yargıya online olarak erişim sağlanması için bir düzenleme yapıldı. 

Bunun yanı sıra toplumsal cinsiyet temelli şiddete karşı iletişim kampanyaları da yürütülüyor. Çin’de #AntiDomesticViolenceDuringEpidemic şiddete karşı bir kampanya yürütülüyor. Hindistan medyası da erkek şiddeti karşısında kadınların sessiz kalmasının önüne geçmek için  “Sesini değil, koronayı bastır” mesajını ve polis teşkilatının her türlü şiddet faili için hemen harekete geçeceği bilgisini manşetlerine taşıdı. İtalya’da kadın örgütleri, pandemi döneminde kadınların kendilerine ulaşabilmeleri ve görünürlük için “biz hala buradayız” sloganı altında çalışma yürütüyor. Ayrıca kadın örgütlerinin pandemi döneminde çalışmalarını yürütebilmeleri için örgüt çalışanlarını sokağa çıkma yasaklarının kapsamı dışında tuttu. 

Bu dönemde devlet, yerel yönetimler, özel sektör ve STK’lar birarada da kimi çalışmalar yürütebiliyor. Vodafone Vakfı’nın “Bright Sky” uygulaması buna bir örnek. Avon Vakfı da #EvdesinAmaYalnızDeğilsin kampanyası ile küresel düzeyde bu alanda çalışan 50 kuruluşa, şiddetle mücadele için toplam 1 milyon dolar ayırdı. Bağışlar, Meksika, Hindistan, Almanya, Türkiye, Filipinler gibi 37 farklı ülke arasında paylaştırıldı. 

## 2. Pandemi döneminde hane içinde artan karşılıksız emek
Kadınların karşılıksız bakım emeği, toplumsal cinsiyet eşitsizliklerinin ana eksenlerinden bir. Pandemi döneminde bu alandaki uçurum daha da artmış durumda. Koronovirüs, evin, iş yaşamının ve sağlığın örgütlenişi ve işleyişine ilişkin mevcut kırılganlıkları büsbütün açık ediyor. Yaşamın devamında temel mal ve hizmetlerin üretimi ile bakım emeğinin önemini de gözler önüne seriyor. Bugün her zamankinden daha da fazla bakıma, hijyene, düzenli uyumaya, iyi beslenmeye, sağlık hizmetlerine erişime ihtiyacımız var. Bu yük, her zaman olduğundan daha fazla, evin içerisindeki kadın emeğine ve evin dışarısında temel mal ve hizmetleri üreten, temin eden emekçilerin sırtına yükleniyor. Bu dönemde hükümetlerin ve yerel yönetimlerin yapabilecekleri şeyler var.  Bu anlamda “evde kal”, ya da “hayat eve sığar” çağrılarına eşlik edecek başka mesajların da verilmesi çok önemli. Çünkü hanelerdeki bakım emeği ve ev içi emek salgınla mücadelenin ana eksenlerinden biri. 

Bu nedenle evde bakım ve ev işlerinin eşit bölüşümüne yönelik kampanyalar, çalışan ebeveynler için günümüz salgın koşullarına uygun çocuk bakım desteklerinin sağlanması, esnek çalışma ve evden çalışma düzenlemelerinde her iki cinsiyetin de bakım ve ev sorumluluklarının gözetilmesi, evden çalışan ebeveynler için çalışma saatlerinin düşürülmesi, anne ve/veya babalarının sağlık ve bakım sorumlulukları olan çalışanlara uygun düzenlemeler yapılması, her iki cinsiyet için de ücretli izin imkanları yaratılması, teşvik edilmesi, bakım işinin değeri ve öneminin vurgulanması gibi çok sayıda eylem alanı belirlenebilir. 

Bu alanda etkili kampanyalardan biri de “He For She” hareketi kapsamında tüm dünyada başlatılan #evdeheforshe  kampanyası. Bu kampanya ile COVİD-19 salgını nedeniyle artan ev ve bakım işlerinde derinleşen eşitsizliğe dikkat çekilerek, erkeklere ev ve bakım işlerine eşit katılım çağrısı yapılıyor.  Türkiye’deki yerel yönetimlerden bu çağrıya Beşiktaş Belediyesi ve Avcılar Belediyesi destek verdi. Beşiktaş Belediyesi doğrudan belediye başkanı tarafından #EşitlikEvdeBaşlar etiketiyke bir sosyal medya kampanyası başlatıldı. Mesaj ve çağrı şu şekildeydi:  “Kadın işi, erkek işi yoktur; ev işi vardır.” “Ev temizliğinden herkes anlar.” “Çocuklarla ilgilenmek ebeveynlerin ortak görevidir.”[^2] Yine Avcılar, Küçükçekmece ve Beşiktaş Belediyesi gibi bazı belediyeler de evdeki işlerde eşit iş bölümüne ilişkin mesajlar verdi. 

Bunların yanı sıra, kız çocuklarının uzaktan eğitiminin aksatılmamasına yönelik mesaj ve kampanyalar düzenlenebilir. Yine ev içerisinde çocukla zaman geçirmek ve eğitime destek olmak için babalara özel bilgilendirici kampanyalar düzenlenebilir. 

Ev içi emek ve bakım emeğinin eşit paylaşımı, bu meselenin yalnızca bir ayağıdır. Ama yeterli değildir. Bu alan mutlaka kamu hizmetleri ile desteklenmesi gereken bir alandır. Bu nedenle, hem yerel hem de ulusal yönetimlerin bakım ekonomisine yatırım yapmalarını, bunu hemen bugünden başlayarak yapmalarını teşvik etmek gerekmektedir. Bakım ekonomisi, mevcut veya geleceğin işgücüne ve bir bütün olarak insan nüfusunun beslenme, giyinme, sığınma ve genel olarak bakımının sağlanmasına ilişkin maddi veya sosyal olarak gerçekleştirilen insan etkinliklerine ilişkin bir ekonomiyi ifade etmektedir.[^3] Bu kavram, ev içerisinde karşılıksız olarak gerçekleştirildiğinde bile, bakım işinin bir değer ürettiği ve dolayısıyla üretken ve ekonomik olduğunun kabul edilmesine dayanır[^4]. İpek İlkkaracan ev içindeki emek ve zaman yoğum bakım ekonomisi ile bu işlerin kadınlar ve erkekler arasında hiç de eşit olmayan dağılımının, buzdağının su altındaki görünmez tarafı olarak tanımlamaktadır. Bu anlamda “suyun altında kalan devasa dağı (yani bakım ekonomisindeki büyük eşitsizlikleri) görmezden gelip, bunun sonucu olan piyasadaki toplumsal cinsiyet eşitsizliklerini çözmek mümkün değil”[^5]. Dolayısıyla aslında bakım ekonomisine yönelik önlemler iş piyasaları ve ekonomik tüm eşitsizlik alanlarına da doğrudan etkide bulunacaktır. 

## 3. Ekonomik Etkiler
İlk bilgi notunda, COVID-19’un -önceki resesyonlardan farklı olarak- dünya ekonomisini küresel bir durgunluğa doğru sürüklediğini ve bunun özellikle kadınlar için ne anlama geldiğini sayısal verilerle ifade etmiştik.  Küresel işgücünün %81’ini temsil eden 2,7 milyar çalışan insan derinden etkileyecek bu ekonomik durgunluk, kadınların iktisadi faaliyetlerini çok daha orantısız bir biçimde olumsuz etkileyecek. Bu nedenle özellikle enformel alanda çalışan, işsiz kalan ve/veya işsiz kalma tehlikesi olan gruplar için özel önlemler almak gerekiyor. BM, COVID-19’un kadınlar üzerindeki etkilerine işaret ettiği raporda, kadınlar üzerindeki orantısız ekonomik etkileri engellemek için şu önlemlere vurgu yapmaktadır: 
 - Doğrudan kadınlara yönelik nakit transferler
 - Elektrik faturaları gibi düzenli ödemelerin durdurulması, fatura destekleri oluşturulması
 - Turizm, otelcilik, perakende, kafe-restaurant gibi kadın yoğun alanlarda gelir garantisi gibi önlemler almak
 - Enformel alanda çalışanlara temel sosyal güvenceler sağlamak
 - Kendi hesabına çalışan ve küçük girişimci kadınlar için vergi yükünü minimuma indirmek ve bazı vergileri tümüyle kaldırmak
 - Kadın ağları, sivil toplum örgütleri ve mikrofinans gruplarını politika süreçlerine dahil etmek ve desteklemek
 - COVID-19’un ekonomi dahil her alanda kadınlar ve genç kızlar üzerindeki etkilerinin analiz edilmesini teşvik ederek toplumsal cinsiyete dayalı değerlendirmeleri COVID-19 süreçlerine entegre etmelerini sağlamak

Bu çerçevede örneğin Tayland ve Peru’da enformel ekonomide çalışanlara belli bir gelir garantisi sağlandı. Kimi ülkelerde ve kentlerde ev işçileri için ek fonlar oluşturuldu. Kosta Rika’da gençler, kadınlar, yaşlılar, yerli halklar, engelliler ve azınlıklara yönelik çalışmalar yapan kooperatiflere önemli kolaylıklar ve vergi indirimleri oluşturdu. İtalya küçük girişimci kadınlara yönelik özel bir fon oluşturdu. 

Avrupa Parlamentosu üyesi Alexandra Geese, #halfofit” kampanyası  ile Avrupa Komisyonu ve Avrupa Konseyi’ni, pandemi ile mücadelede iyileşme ve dayanıklılık için ayrılan kaynakların yarısının kadınların işleri ve hakları ile ayrılmasını talep etti. Bu talep bir bildiri olarak diğer katılımcıların imzasına açıldı.[^6]
## 4. Sağlık Alanındaki Etkiler

COVID-19 ile mücadelede alınacak önlem ve politikalarda,  sağlık alanında neler yapılabilir? BM raporunda özellikle şu temel alanlara vurgu yapılıyor: 

- Kadın ve genç kızların COVID-19 ile ilgili halk sağlığı mesajlarına eşit erişimlerini garanti altına almak. Bu önlem özellikle, okuma yazma bilmeyenler, yaşlılar, göçmenler, mülteciler vb. gruplara yönelik politikaların tasarlanmasını gerektiriyor.  

- Politika yapımında ve önlemlerde, sağlık çalışanları içerisinde ön planda çalışan sağlık emekçilerine gereken dikkat ve özenin gösterilmesi. Ebeler, hemşireler, hasta bakıcılar, destek hizmetlerde çalışan sağlık çalışanları için gerekli ekipman, malzeme desteğinin yanı sıra, sosyal-psikolojik destekler sağlanması bu anlamda önem taşıyor. Örneğin Fransa sağlık çalışanlarının çocukları için hastanelere yakın ve salgın şartlarında çalışan kreşler açmış, yine kalabilmeleri için hastane yakınındaki otelleri sağlık çalışanları için tahsis etmiştir. Bu anlamda sağlık çalışanlarının evdeki yaşamlarında yaşlı ve çocuk bakımı, ev işlerine ilişkin yük ve kaygılarını en aza indirecek özel destekler önemli olacaktır. 

- Özellikle cinsel ve üreme sağlığı hizmetleri gibi sağlıkla ilgili standart hizmetlerin devam etmesi için önlem almak ve bu hizmetlerin sürekliliğine ilişkin mesaj vermek. Tabii kadın sağlık çalışanlarının da cinsel ve üreme sağlığı ihtiyaçları özellikle karşılanması işyerinde ayrımcılığa uğrama riskleri ortadan kaldırılması gerekmektedir. 

Halk Sağlığı Uzmanları Derneği (HASUDER) de, yayımladığı bildiride COVID-19’un sağlık alanındaki etkileri ve toplumsal cinsiyet bakışı ile covid-19 salgınında dikkate alınması gerekenlere ilişkin bir bilgi notu yayımlamıştır.[^7] Bilgi notunda, cinsel ve üreme sağlığı ve haklarının salgın sırasında öncelikli olarak ele alınması gereken bir halk sağlığı sorunu olduğunun altı çizilmiştir. Bu nedenle “kadınların bu hizmetlere nasıl ulaşacağı ve araçların nerelerden bulunabileceği veya nereye başvuracağı hakkında bilgilendirilmesi ve bunlara erişiminin kolaylaştırılması gerekmektedir”. Tedarik zincirindeki aksaklıklar göz önünde bulundurularak bu konuda planlama ve kriz iletişimi yapmak çok önemli olacaktır. Bu bilgi notunda ayrıca hamileler, özellikle akciğer hastalıkları gibi ek hastalıkları olanlar, loğusa ve emziren kadınlar, salgınlarda riskli grubu olduklarından, onlar için güvenli ve işleyen bir sosyal ve sağlık sistemini ayakta tutmak özel önem taşıdığı ifade edilmektedir. 

Bunların yanı sıra sağlığa erişimi kısıtlı, sağlıksız barınma koşullarında yaşayan grupların (örneğin mevsimlik tarım işçileri, roman grupları, göçmen ve mülteci gruplar) sağlık hizmetlerine erişimleri garanti edilmelidir.
 
## Sonuç
Küresel salgın özgürlüklerde önemli kısıtlamalara yol açtı. Bu nedenle bu aşınmanın ve İnsan Haklarını koruma ve güçlendirme perspektifi çok önemli.  Bu nedenle başta kadın örgütleri olmak üzere bu alanlarda çalışan akademisyen ve uzmanlardan destek alınmalı, COVID-19 mücadelesinde görevli kurul ve ekiplerde kadınların ve toplumsal cinsiyet perspektifini taşıyacak aktörlerin varlığı garanti edilmelidir.  Her COVID-19 eylemi pandeminin toplumsal cinsiyet etkilerine ilişkin bir analiz, kaynak tahsisi ve bütçe içermelidir. Bu da zaten BM’nin altını çizdiği ilkenin hayata geçirilmesini gerektirir: 

1. Kadınları ve kadın örgütlerini COVID-19 politikalarının merkezine yerleştirmek
2. Karşılıksız bakım işinin eşitsizliklerini, alanında herkesin çalışabileceği yeni ve kapsayıcı bir bakım ekonomisine dönüştürmek  ve
3. Sosyo-ekonomik planlar kadınların ve genç kızların yaşamları ve geleceklerine yönelik bilinçli bir odaklanma ile oluşturmak: Kadın ve genç kızları ekonomilerin merkezine koymanın daha hızlı bir iyileşme sağlamak gibi sonuçları olacaktır. 

Bu bilgi notu NDI Kadın Liderler Toplantısı için **Dr. Ece Öztan** tarafından hazırlanmıştır.

# Ön Okumalar
<table class="table table-bordered">
<thead>
  <tr>
    <th>Covid-19 sürecinde belediyelerin kadınlara yönelik çalışmaları, EŞİTİZ Toplantısının Özeti <br><a href="https://www.sivilsayfalar.org/2020/05/04/yerel-yonetimler-kadinlarla-ilgili-politikalarini-afet-oncesi-olusturmali/">https://www.sivilsayfalar.org/2020/05/04/yerel-yonetimler-kadinlarla-ilgili-politikalarini-afet-oncesi-olusturmali/</a></th>
  </tr>
</thead>
<tbody>
  <tr>
    <td>Ankara, İstanbul, İzmir, Eskişehir, Gaziantep, Tunceli, Kars belediyelerinden katılımcılar, pandemi sürecinde kadına yönelik şiddet, sosyo-ekonomik ve psikolojik destekler, salgının kadınlar üzerindeki ekonomik etkileri konusunda yereldeki durum, yapılan çalışmalar paylaşıldı. İhtiyaçlar ve öneriler geliştirildi. </td>
  </tr>
</tbody>
</table>

<table class="table table-bordered">
<thead>
  <tr>
    <th><br>Deniz Bayram, “COVID-19 salgınında kadınların güvenliği” , Çatlak Zemin <a href="https://www.catlakzemin.com/covid-19-salgininda-kadinlarin-guvenligi/">https://www.catlakzemin.com/covid-19-salgininda-kadinlarin-guvenligi/</a></th>
  </tr>
</thead>
<tbody>
  <tr>
    <td>“Kadınlar normal dönemde bile, kurumlara başvurmakta çeşitli çekinceler yaşarlarken, salgın döneminde haklarından tamamen vazgeçebilirler. Bu yüzden evde kal ama şiddet görüyorsan polise başvur, sığınak talep et, bu telefonu ara, eczanenden yardım iste gibi çağrılar ve kamusal farkındalık kadınların güvenliğinin sağlanmasında ilk adım olabilir.”</td>
  </tr>
</tbody>
</table>

<table class="table table-bordered">
<thead>
  <tr>
    <th>UNICEF, COVID-19 ile ilgili olarak aile dostu politikalar, <a href="https://www.unicef.org/media/66351/file/Family-friendly-policies-covid-19-guidance-2020.pdf">https://www.unicef.org/media/66351/file/Family-friendly-policies-covid-19-guidance-2020.pdf</a></th>
  </tr>
</thead>
<tbody>
  <tr>
    <td>UNICEF bu raporda COVID 19 önlemlerinde iş dışı yaşamı ve evdeki bakım yükünü dengelemek için bazı politikalar önermektedir. </td>
  </tr>
</tbody>
</table>

<table class="table table-bordered">
<thead>
  <tr>
    <th>Nuray, Özbay, “The gendered impact of Covid-19: Why the pandemic hits women harder — and what governments can do about it” <a href="https://apolitical.co/en/solution_article/the-gendered-impact-of-covid-19">https://apolitical.co/en/solution_article/the-gendered-impact-of-covid-19</a> </th>
  </tr>
</thead>
<tbody>
  <tr>
    <td>Bu makalede özellikle hükümetlerin COVID-19 mücadelesinde alabilecekleri toplumsal cinsiyet duyarlı önlemlere işaret ediliyor. Türkçe tercümesi:<br><a href="{{ site.url }}/materyal/2020/06/08/toplumsal-cinsiyet-penceresinden-covid-19.html">Türkçe makale</a></td>
  </tr>
</tbody>
</table>

<table class="table table-bordered">
<thead>
  <tr>
    <th>N. Şenol, A. Akın, Toplumsal Cinsiyet Bakışı ile Covid-19 Salgınında Dikkate Alınması Gereken Bazı Özet Bilgiler <a href="https://korona.hasuder.org.tr/wp-content/uploads/K%C4%B1sa-Bilgi-Notu_covid-19.pdf">https://korona.hasuder.org.tr/wp-content/uploads/K%C4%B1sa-Bilgi-Notu_covid-19.pdf</a> </th>
  </tr>
</thead>
<tbody>
  <tr>
    <td>Halk Sağlığı Uzmanları Derneği’nince yayımlanan bu bilgi notu özellikle sağlık alanında kadınlarla ilgili olarak alınması gereken önlemler ve politika önerileri derlenmiştir. </td>
  </tr>
</tbody>
</table>

<!-- Footnotes themselves at the bottom. -->
# Dipnotlar
[^1]:
     Raporun tümü için bkz: [https://www.unwomen.org/-/media/headquarters/attachments/sections/library/publications/2020/policy-brief-the-impact-of-covid-19-on-women-en.pdf?la=en&vs=1406](https://www.unwomen.org/-/media/headquarters/attachments/sections/library/publications/2020/policy-brief-the-impact-of-covid-19-on-women-en.pdf?la=en&vs=1406) 

[^2]:
     [http://esitlikadaletkadin.org/besiktas-belediyesinden-kampanya-esitlik-evde-baslar/](http://esitlikadaletkadin.org/besiktas-belediyesinden-kampanya-esitlik-evde-baslar/)

[^3]:
     [https://eige.europa.eu/thesaurus/terms/1056](https://eige.europa.eu/thesaurus/terms/1056)

[^4]:
     [https://www.shareweb.ch/site/Gender/Documents/Topics/Economic%20Empowerment/equivel-care-background-071013-en.pdf](https://www.shareweb.ch/site/Gender/Documents/Topics/Economic%20Empowerment/equivel-care-background-071013-en.pdf) 

[^5]:
     İpek İlkkaracan(2018), “Eşitlik için Mor Ekonomi, Çatlak Zemin. Bkz. [https://www.catlakzemin.com/esitlik-icin-mor-ekonomi/](https://www.catlakzemin.com/esitlik-icin-mor-ekonomi/)

[^6]:
     [https://you.wemove.eu/campaigns/halfofit-we-demand-half-of-the-corona-funds-for-women](https://you.wemove.eu/campaigns/halfofit-we-demand-half-of-the-corona-funds-for-women)

[^7]:
     [https://korona.hasuder.org.tr/wp-content/uploads/K%C4%B1sa-Bilgi-Notu_covid-19.pdf](https://korona.hasuder.org.tr/wp-content/uploads/K%C4%B1sa-Bilgi-Notu_covid-19.pdf)
